Konwencja Współtwórców — Kodeks Postępowania

Nasza Deklaracja

W celu wspierania otwartego i przyjaznego otoczenia, my, jako współtwórcy i
opiekunowie, zapewniamy, że udział w naszym projekcie i społeczności będzie
pozbawiony szykanowania ze względu na budowę ciała, doświadczenie, kolor skóry,
narodowość, niepełnosprawność, orientację i identyfikację seksualną, pochodzenie
etniczne, religię, wiek, oraz wygląd zewnętrzny.

Nasze Standardy

Wśród przykładów zachowania, które przyczyniają się do tworzenia pozytywnego
otoczenia, są:

* Używanie przyjaznego i inkluzywnego języka,
* Szacunek dla różnych opinii i doświadczeń,
* Przyjmowanie konstruktywnej krytyki z godnością,
* Skupianie się na dobru społeczności,
* Wykazywanie empatii w stosunku do innych członków społeczności.

Wśród przykładów zachowania, którego nie będziemy akceptować, są:

* Używanie seksualnego języka i grafik oraz niepożądanego zainteresowania
  seksualnego lub zalotów,
* Trollowanie, obraźliwe bądź urągające komentarze, oraz ataki osobiste bądź
  polityczne,
* Zastraszanie, tak na forum publicznym jak i prywatne,
* Publikowanie bez wyraźnej zgody informacji osobistych innych osób, takich jak
  adres fizyczny czy elektroniczny,
* Inne zachowania, które mogły by zostać uznane za nieodpowiednie w kontekście
  profesjonalnym.

Nasza odpowiedzialność

Opiekunowie projektu są odpowiedzialni za wyjaśnianie standardów akceptowanego
zachowania i powinni podejmować odpowiednie i sprawiedliwe działania w
odpowiedzi na wszelkie przypadki nieodpowiedniego zachowania.

Opiekunowie projektu mają prawo i obowiązek usuwania, edycji oraz odrzucania
komentarzy, commitów, kodu, edycji wiki, oraz innych treści, które łamią
niniejszy Kodeks Postępowania, oraz mają prawo tymczasowo lub stale zbanować
każdego współtwórcę za inne zachowania, które uznają za nieodpowiednie, groźne,
obraźliwe, lub szkodliwe.

Zasięg

Ten Kodeks Postępowania stosuje się zarówno wewnątrz projektu, jak i na
zewnątrz, kiedy projekt jest reprezentowany przez jednostkę. Do przykładów
reprezentowania projektu zalicza się używanie oficjalnego adresu e-mail
projektu, publikowanie na oficjalnym koncie w mediach społecznościowych, lub
przedstawicielstwo w wydarzeniu online lub offline. Reprezentacja projektu może
być uszczegółowiona przez jego opiekunów.

Egzekwowanie

Przypadki obraźliwego i nieakceptowalnego zachowania oraz innych nadużyć mogą
być zgłaszane do zespołu projektu pod adresem [WSTAW ADRES EMAIL]. Wszystkie
skargi będą rozpatrzone i zakończą się reakcją, która jest konieczna i
odpowiednia do okoliczności. Zespół projektu ma obowiązek zachowania tajemnicy
tożsamości osoby zgłaszającej incydent. Dalsze zasady egzekwowania tego Kodeksu
mogą być dostępne w osobnym dokumencie.

Opiekunowie projektu, którzy nie respektują i nie egzekwują Kodeksu Postępowania
w dobrej wierze mogą zostać tymczasowo lub permanentnie ukarani, zgodnie z
decyzją innych liderów projektu.

Autorstwo

Ten Kodeks Postępowania jest adaptacją Contributor Covenant, w wersji 1.4,
dostępnej pod adresem http://contributor-covenant.org/version/1/4 (w języku angielskim)
oraz http://contributor-covenant.org/version/1/4/pl (w języku polskim).

[homepage]: http://contributor-covenant.org/
[version]: http://contributor-covenant.org/version/1/4/
[version_pl]: http://contributor-covenant.org/version/1/4/pl/

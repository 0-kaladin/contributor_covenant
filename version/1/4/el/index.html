<!DOCTYPE html>
<html lang="el">
<head>
  <meta charset="utf-8"/>
  <title>Κώδικας δεοντολογίας «Contributor Covenant»</title>
  <style>
    body {
      font-family: consolas, courier;
      padding: 4em;
    }
    a {
      color: #990000;
    }
  </style>
</head>
<body>
  <h1 id="κώδικας-δεοντολογίας-contributor-covenant">Κώδικας δεοντολογίας «Contributor Covenant»</h1>
  <h2 id="η-υπόσχεσή-μας">Η υπόσχεσή μας</h2>
  <p>Θέλοντας να καλλιεργήσουμε κλίμα ανοιχτό και φιλόξενο προς όλους τους συμμετέχοντες—ανεξαρτήτως ηλικίας, μεγέθους σώματος, ανικανότητας, εθνικότητας, ταυτότητας φύλου και έκφρασης, ιθαγένειας, πείρας, φυλής, θρησκείας ή σεξουαλικής ταυτότητας και προσανατολισμού—δεσμευόμαστε πως κανείς δεν θα υφίσταται παρενόχλησης.</p>
  <h2 id="τα-πρότυπά-μας">Τα πρότυπά μας</h2>
  <p>Παραδείγματα συμπεριφοράς που συμβάλλουν στην δημιουργία θετικού περιβάλλοντος αποτελούν τα ακόλουθα:</p>
  <ul>
  <li>Η χρήση φιλόξενου και προσβάσιμου λόγου</li>
  <li>Ο σεβασμός προς τις αλλιώτικες απόψεις και εμπειρίες</li>
  <li>Η καλότροπη αποδοχή της εποικοδομητικής κριτικής</li>
  <li>Η επικέντρωση στο κοινό—αντί το προσωπικό—όφελος</li>
  <li>Η επίδειξη κατανόησης και συμπάθειας</li>
  </ul>
  <p>Παραδείγματα ανεπίτρεπτης συμπεριφοράς συμπεριλαμβάνουν:</p>
  <ul>
  <li>Η έκφραση και απεικόνιση σεξουαλικού περιεχομένου και οι ανεπιθύμητες σεξουαλικές προτάσεις</li>
  <li>Το τρολάρισμα, σχόλια προσβλητικά και απαξιωτικά, και προσωπικές ή πολιτικές επιθέσεις</li>
  <li>Η δημόσια και ιδιωτική παρενόχληση</li>
  <li>Η άνευ συγκατάθεσης δημοσίευση προσωπικών δεδομένων (π.χ. ηλεκτρονικών διευθύνσεων ή διευθύνσεων οικίας)</li>
  <li>Λοιπές πράξεις που ευλόγως θα θεωρούνταν απρεπείς σε επαγγελματικό χώρο</li>
  </ul>
  <h2 id="οι-υποχρεώσεις-μας">Οι υποχρεώσεις μας</h2>
  <p>Οι διαχειριστές κομίζονται της ευθύνης να διευκρινίζουν τα πρότυπα επιτρεπτής συμπεριφοράς και καλούνται να δρουν δεόντως όταν παραβιάζονται.</p>
  <p>Οι διαχειριστές έχουν την αρμοδιότητα να αφαιρούν, να τροποποιούν, ή να απορρίπτουν σχόλια, <em>commits</em>, κώδικα, αλλαγές σε βίκις, αναφορές προβλημάτων και άλλες συνεισφορές που δεν συμπίπτουν με τον κώδικα δεοντολογίας· και να αποβάλλουν προσωρινά, ή και μόνιμα, συμμετέχοντες για συμπεριφορά που κρίνουν ως ανάρμοστη, απειλητική, προσβλητική ή κοινώς επιβλαβή.</p>
  <h2 id="εύρος">Εύρος</h2>
  <p>Ο κώδικας δεοντολογίας έχει ισχύ εντός χώρων του <em>project</em>, όπως και σε δημόσιους χώρους όπου ο καθένας εκπροσωπεί το <em>project</em> ή την κοινότητά του. Παραδείγματα εκπροσώπησης αποτελούν: η χρήση ηλεκτρονικής διεύθυνσης συνδεδεμένης με το <em>project</em>· η ανάρτηση δημοσιεύσεων σε μέσα μαζικής δικτύωσης από επίσημο λογαριασμό· ή όταν διορίζεστε να εκπροσωπήσετε το <em>project</em> σε κάποια εκδήλωση, μέσω του διαδικτύου ή αυτοπροσώπως. Οι κανόνες περί εκπροσώπησης μπορούν να επεκταθούν ή να αποσαφηνιστούν από τους διαχειριστές του κάθε <em>project</em>.</p>
  <h2 id="επιβολή">Επιβολή</h2>
  <p>Περιστατικά παρενόχλησης και καταχρηστικής ή ευρέως ανεπίτρεπτης συμπεριφοράς μπορούν να αναφερθούν στην ομάδα του <em>project</em> στην ακόλουθη διεύθυνση: [INSERT EMAIL ADDRESS]. Όλα τα παράπονα θα εξετάζονται και θα αντιμετωπίζονται κατάλληλα και ανάλογα με τις περιστάσεις. Η ομάδα του <em>project</em> έχει υποχρέωση να διαφυλάξει την εμπιστευτικότητα στοιχείων που αφορούν τον καταγγελέα. Περαιτέρω λεπτομέρειες σχετικά με τους κανόνες επιβολής δύναται να δημοσιευτούν ξεχωριστά.</p>
  <p>Διαχειριστές του <em>project</em> που δεν ακολουθούν ή εφαρμόζουν τον κώδικα δεοντολογίας ενδέχεται να τιμωρούνται με απόφαση των υπολοίπων διαχειριστών.</p>
  <h2 id="απόδοση">Απόδοση</h2>
  <p>Αυτός ο κώδικας δεοντολογίας έχει προσαρμοστεί από το «<a href="http://contributor-covenant.org">Contributor Covenant</a>», με αριθμό έκδοσης 1.4, διαθέσιμο από &lt;<a href="http://contributor-covenant.org/version/1/4/">http://contributor-covenant.org/version/1/4</a>&gt;.</p>
</body>
</html>

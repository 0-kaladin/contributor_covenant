Katkıcı Ahdi Topluluk Sözleşmesi

Teminatımız

Herkes için açık ve erişilebilir bir ortam sağlamak amacıyla katkıcıları 
ve yürütücüleri olarak, projemize katkı vermeyi yaş, beden tipi, 
engel durumu, etnik köken, cinsel kimlik, cinsel yönelim, cinsiyet ifadesi,
tecrübe, milliyet, dış görünüş, ırk ve din ayrımı gözetmeden keyifli 
ve güvenli bir tecrübe haline getirmeyi taahhüt ederiz.

Standartlarımız

Olumlu bir ortam yaratmaya yardımcı olan davranışlara aşağıdakiler örnek
gösterilebilir:

* Nazik ve kapsayıcı bir dil kullannmak
* Farklı görüşlere ve hayat tecrübelerine karşı saygılı olmak
* Yapıcıyı eleştirileri hoş karşılamak
* Topluluk için en iyisinin ne olduğuna odaklanmak
* Topluluğun diğer üyelerine empatiyle yaklaşmak

Kabul edilemez davranışlara aşağıdakiler örnek gösterilebilir:

* Cinsiyetçi dil veya görsellerin kullanımı ve diğer katkıcılara istenilmeyen
  bir şekilde romantik ilgi göstermek veya romantik tekliflerde bulunmak
* Trollemek, hakaret/aşağılama içeren yorumlar  ve birinin şahsına veya siyasi
  görüşlerine saldırmak
* Birini herhangi bir yolla taciz etmek
* Başka insanların kişisel bilgilerini, mesela ev adresleri, rızaları olmadan
  yayınlamak
* Profesyonel bir ortamda uygunsuz kaçabilecek davranışlarda bulunmak

Yetki ve Sorumluluklarımız

Proje yürütücüleri, katkıcılardan bekledikleri davranış biçimini açıklamakla ve
kabul edilemez davranışlara karşı adil ve uygun bir şekilde gerekli önlemleri
almakla sorumludur.

Proje yürütücüleri bu sözleşmeye uymayan yorumları, commit'leri, wiki girdilerini.
hata kayıtlarını veya herhangi diğer bir katkıyı silme, değiştirme veya reddetme
yetkisine sahiptir. Buna davranışları uygunsuz, kırıcı, saldırgan veya zararlı
bulunan katkıcıları geçiçi veya kalıcı olarak projeden uzaklaştırmak da dahildir.

Kapsam

Bu sözleşme projeye ait alanlarda ve birinin projeyi veya topluluğu kamusal bir
alanda temsil ettiğinde geçerlidir. Projeyi temsil etmek, projenin domain'inine
sahip bir e-posta adresi kullanmak, projenin sosyal medya hesaplarını yönetmek
veya bir etkinlikte proje adına görev almak şeklinde olabilir. Projenin temsilini
proje yürütücüleri tanımlayabilir veya detaylandırabilir.

İcra

Kabul edilemeyecek herhangi bir davranış içeren bir olay yaşanması durumunda proje
ekibiyle bu adresten [E-POSTA ADRESİNİ YAZIN] iletişim kurulabilir. Bu adrese iletilen
bütün şikayetler dikkate alınacak, araştırılacak ve duruma uygun olan bir şekilde
yanıtlanacaktır. Proje ekibi olayı haber veren kişinin kimliğini gizli tutmakla
yükümlüdür. Sözleşmenin icrasına dair yönergeler ayrıca yayınlanabilir.

Proje yönetimi bu sözleşmeyi art niyet olmaksınız uygulamayan proje yürütücülerine
karşı geçici veya kalıcı yaptırımlar uygulayabilir.

Atıf

Bu Topluluk Sözleşmesi, Contributor Covenant 1.4 sürümünden çevrilmiştir,
aslına bu adresten erişebilirsiniz http://contributor-covenant.org/version/1/4/
